---
title: 将进酒
date: 2023-04-18 13:03:34
tags: 诗词
categories: 语言
description: 《将进酒》——李白
---
《将进酒》——李白

君不见黄河之水天上来，奔流到海不复回。

君不见高堂明镜悲白发，朝如青丝暮成雪。

人生得意须尽欢，莫使金樽空对月。

天生我材必有用，千金散尽还复来。

烹羊宰牛且为乐，会须一饮三百杯。

岑夫子，丹丘生，将进酒，杯莫停。

与君歌一曲，请君为我倾耳听。

钟鼓馔玉不足贵，但愿长醉不愿醒。

古来圣贤皆寂寥，惟有饮者留其名。

陈王昔时宴平乐，斗酒十千恣欢谑。

主人何为言少钱，径须沽取对君酌。

五花马、千金裘，呼儿将出换美酒，与尔同销万古愁。

![](https://pic.imgdb.cn/item/643e24c10d2dde5777443fa3.jpg)


诗中交织着失望与自信、悲愤与抗争的情怀，体现出诗人强烈的**豪迈、狂放、洒脱**的个性。

全诗情感饱满、笔墨酣畅、抒情有力，在结构上大开大阖，张弛有度，充分体现了李白七言歌行的豪放特色。